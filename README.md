# Timberlandia
1. Scopul proiectului 
Jocul meu intitulat Timberlandia își propune să ofere jucătorilor o experiență captivantă într-o pădure virtuală cu grafică low-poly. Scopul principal al acestui joc este de a explora, a colecta resurse de construcții și de a construi cabane, fără a include mecanici complexe de supraviețuire.  
Problema principală pe care jocul încearcă să o rezolve este să ofere o alternativă relaxantă și plăcută la jocurile de supraviețuire stresante, concentrându-se pe explorare și construcție într-un mediu liniștitor. 
Audiența țintă a jocului este alcătuită din persoane pasionate de jocuri casual, de construcție, și care apreciază grafica low-poly. 

2. Funcționalitățile aplicației; 
Tăierea copacilor: Jucătorii sunt prezentați cu posibilitatea de a tăia copaci pentru a obține lemn, urmat de un efect satisfăcător în care copacul se crapă în bucățele mai mici de lemn pe care jucătorul le poate ridica, și ulterior le poate prelucra pentru a obține scânduri. 
Economia: Jocul dispune de un sistem de economie, așadar jucătorul cară cu el o sumă de bani, care este indicată de interfața UI în colțul de stânga sus. Jucătorul poate vinde scânduri pentru a obține bani, suma de bani obținută depinde de dimensiunea scândurii, iar cu acești bani jucătorul poate să își îmbunătățească toporul, sau să cumpere planuri de construcție. 
Construire: Prin intermediul meniului Blueprint, care poate fi accesat prin apăsarea tastei “B” jucătorii pot să cumpere planuri de construcție pentru structuri. După achiziționarea unei structuri, jucătorul o poate plasa oriunde dorește, iar prin ținerea apăsată a tastei ”R”, utilizatorul poate roti structura in sensul acelor de ceasornic. Structurile trebuie construite manual, astfel încât jucătorul trebuie să aducă manual materialele necesare care sunt indicate de ferestre plutitoare aflate în fața structurii. 


3. Cerințe minime sistem 
    OS: Windows 10 <br>
    CPU: Intel® Core™ i5-1135G7 <br>
    GPU: Iris® Xe Graphics <br>
    RAM: 8GB <br>
    Stocare: 5GB <br>

4. Ghid de instalare și configurare a aplicație 
Pentru a instala jocul, accesați pagina de GitHub. Apoi, mergeți la secțiunea „Releases” și descărcați fișierul zip „Timberlandia.zip”. După ce descărcarea este completă, extrageți conținutul arhivei și începeți să jucați! 

5. Tehnologii folosite 
    Unity a fost programul care a stat la baza creări jocului deoarece spre deosebire de alte motoare de joc, Unity mi s-a părut cel mai ușor de folosit. 
    Pentru scrierea codului, am folosit mediul de dezvoltare Visual Studio 2022, iar limbajul de programare a fost C#. 
    Pentru realizarea modelelor 3D, am utilizat o combinație între Blender și Roblox Studio. Blender a fost ales datorită versatilității sale, iar Roblox Studio pentru simplitatea pe care o oferă. 
    Am folosit site-ul Photopea pentru a realiza diverse ilustrații precum logo-ul jocului. 

6. Resurse externe: 
    Pentru sistemul de mișcare al jucătorului, am folosit soluția prezentată de Dave / Game Development: <br>
    https://www.youtube.com/watch?v=f473C43s8nE&t=440s<br>
    Efectele sonore au fost preluate de pe site-ul www.pixabay.com <br>
    Muzica de fundal a fost compusă de Kevin Macleod. 

8. Concluzie 
Timberlandia oferă o alternativă relaxantă la jocurile de supraviețuire, concentrându-se pe explorare și construcție într-un mediu low-poly. 
Consider că ideea jocului este interesantă și are un potențial considerabil pentru dezvoltare pe termen lung. Pentru publicul său țintă, jocul poate oferi momente de relaxare și evadare din cotidian. 
